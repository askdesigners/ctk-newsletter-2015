<?xml version="1.0" encoding="utf-8" ?>
<rss version="2.0" xmlns:content="http://purl.org/rss/1.0/modules/content/" xmlns:wfw="http://wellformedweb.org/CommentAPI/" xmlns:dc="http://purl.org/dc/elements/1.1/" xmlns:atom="http://www.w3.org/2005/Atom">
  <channel>
    <title>newsletter 17/15</title>
    <atom:link href="http://localhost:8080/feed.xml" rel="self" type="application/rss+xml"></atom:link>
    <link>http://localhost:8080</link>
    <description>News from 2015</description>
    <pubDate>Mon, 01 Oct 2012 15:00:00 +0200</pubDate>
    <generator>Wintersmith - https://github.com/jnordberg/wintersmith</generator>
    <language>en</language>
    <item>
      <title>To byste nevěřili, co dokáže takový&amp;nbsp;titulek</title>
      <link>http://localhost:8080/articles/dokaze-titulek/</link>
      <pubDate>Mon, 01 Oct 2012 15:00:00 +0200</pubDate>
      <guid isPermaLink="true">http://localhost:8080/articles/dokaze-titulek/</guid>
      <author></author>
      <description>&lt;p&gt;text in metadata :(&lt;/p&gt;
</description>
    </item>
    <item>
      <title>Klienti oceňují komfort při práci s novou Infobankou ČTK</title>
      <link>http://localhost:8080/articles/comfort-v-prace/</link>
      <pubDate>Mon, 01 Oct 2012 15:00:00 +0200</pubDate>
      <guid isPermaLink="true">http://localhost:8080/articles/comfort-v-prace/</guid>
      <author></author>
      <description>&lt;p&gt;Uživatelům dáváme nástroj pro sledování kompletní zpravodajské produkce, vyhledávání v archivu a nejen to. Mohou nahlédnout i do naší kuchyně – kompletní databáze událostí, komentují obsah Infobanky vedoucí zpravodajských úseků ČTK &lt;/p&gt;
&lt;p&gt;„Povedlo se naplnit heslo Četka do kapsy (ČDK) a statistiky to potvrzují – evidujeme přibližně deset procent přístupů z mobilních zařízení. Poměr mobily/tablety vychází podobně devět ku jedné,“ dodává k tomu obchodní ředitel ČTK Jaroslav Richter.&lt;/p&gt;
&lt;p&gt;Vývoj Infobanky se po uvedení nové verze nezastavil – pracuje se na vylepšení práce se schránkou a na exportu dokumentů, připravuje se možnost předávat uživateli různá provozní sdělení a klienti dostanou příležitost na obsah Infobanky reagovat. Počítá se také s tím, že on-line přístup do Infobanky si bude moci koupit kdokoli, nebude muset kvůli tomu uzavírat s ČTK smlouvu.&lt;/p&gt;
&lt;p&gt;Infobanka ČTK byla zavedena v devadesátých letech, aplikací Texpro uživatelé přistupovali do textového zpravodajství vytáčeným připojením do ČTK pomocí modemů. První webová verze byla spuštěna v roce 1997. Po roce 2000 se uskutečnil zásadní upgrade webového rozhraní, které se v letech 2004 a 2015 výrazně neměnilo.&lt;/p&gt;
</description>
    </item>
    <item>
      <title>Roman Vondrouš získal v soutěži Czech Press Photo 2015 první cenu v kategorii Každodenní život</title>
      <link>http://localhost:8080/articles/czech-press-photo/</link>
      <pubDate>Mon, 01 Oct 2012 15:00:00 +0200</pubDate>
      <guid isPermaLink="true">http://localhost:8080/articles/czech-press-photo/</guid>
      <author></author>
      <description>&lt;p&gt;První místo v kategorii Každodenní život získal v soutěži Czech Press Photo 2015 za snímky Havana Cars fotoreportér ČTK &lt;strong&gt;Roman Vondrouš.&lt;/strong&gt; Ve vítězné sérii zachytil letité americké automobily v ulicích kubánského hlavního města.&lt;/p&gt;
&lt;p&gt;„První ceny za tuto sérii si vážím především proto, že barevný subjektivní dokument patří vedle sportovní fotografie mezi mé nejoblíbenější fotografické žánry. A automobiloví veteráni na mě v Havaně dýchli silnou nostalgickou atmosférou,“ komentoval ocenění Vondrouš.&lt;/p&gt;
&lt;p&gt;&lt;strong&gt;Roman Vondrouš&lt;/strong&gt; patří mezi naše přední fotoreportéry, v soutěži Czech Press Photo pravidelně získává významná ocenění již od roku 2004. Jeho zatím největším úspěchem je první místo v mezinárodní soutěži &lt;strong&gt;World Press Photo 2013&lt;/strong&gt; v kategorii Sport za sérii fotek z Velké pardubické. Od října tohoto roku vede Vondrouš v Akademii ČTK &lt;a href=&quot;http://www.ctk.cz/akademie-ctk/kurzy/kreativni-fotografie/&quot;&gt;kurz Kreativní fotografie&lt;/a&gt;.&lt;/p&gt;
&lt;p&gt;Cenu Nikon Sport Awards za výjimečnou fotografii vypjaté sportovní akce si odnáší fotoreportér ČTK &lt;strong&gt;David Taneček&lt;/strong&gt; za snímek ze série Evropské hry Baku 2015. &lt;/p&gt;
</description>
    </item>
    <item>
      <title>ČTK se v Brně přestěhovala ze Solniční do rozhlasu</title>
      <link>http://localhost:8080/articles/brno/</link>
      <pubDate>Mon, 01 Oct 2012 15:00:00 +0200</pubDate>
      <guid isPermaLink="true">http://localhost:8080/articles/brno/</guid>
      <author></author>
      <description>&lt;p&gt;Pobočka ČTK v prvním patře nájemního domu v Solniční po desetiletí představovala pevný bod na brněnské mediální mapě. Žádná ze současných brněnských zpravodajských redakcí nesídlila na jednom místě tak dlouho. ČTK se do místností s výhledem na Českou ulici přistěhovala podle dobových městských adresářů kolem roku 1931. Předtím redaktoři pracovali na náměstí Svobody v čísle 12, což byla adresa zděděná ještě z dob rakouské Telegrafní a korespondenční kanceláře (Korbyro).&lt;/p&gt;
&lt;p&gt;Brněnskou pobočku má ČTK nepřetržitě od svého vzniku. Na jaře 1919 zaměstnávala kromě ředitele sedm redakčních sil, jednoho pomocného stenografa, pět kancelářských pomocníků, šest pomocných sluhů a tři občasné výpomocné pracovnice, dohromady 23 lidí, vypočetl Jan Stejskal v knize Zprávy z českého století. Pracovníků postupem času spíše ubývalo, hlavně díky technickým inovacím a jednoduššímu přenosu zpráv. V současnosti udržuje agentura v Brně sedmičlenný tým – tři redaktory domácího zpravodajství, dva ekonomické zpravodaje, jednoho sportovního redaktora a jednoho stálého fotografa.&lt;/p&gt;
&lt;p&gt;Kromě regionálního dění má brněnská pobočka na starosti také události celostátního významu, které souvisejí s činností institucí usídlených na jižní Moravě. Jde zejména o Ústavní soud, Nejvyšší soud, Nejvyšší správní soud, Nejvyšší státní zastupitelství, Úřad pro ochranu hospodářské soutěže nebo Státní zemědělskou a potravinářskou inspekci. Tradičně agentura věnuje velkou pozornost také veletržním akcím na brněnském výstavišti a jihomoravskému zemědělství a vinařství. Neopomíjí ani vysoké školství a vědu, jež čím dál víc mění tvář současného Brna.&lt;/p&gt;
&lt;p&gt;Ze současných regionálních poboček ČTK využívají zázemí rozhlasových budov také ostravská a zlínská. Sídlo Českého rozhlasu Brno – a nyní také brněnské „Četky“ – je významná architektonická památka. Vznikla v letech 1921 až 1925 pro filiálku banky Union podle návrhu uznávaného architekta Ernsta Wiesnera. Rozhlasovým účelům slouží od roku 1950. ČTK nyní užívá tři místnosti ve 3. patře budovy. Pracovní čas zpravodajů pomáhají měřit zvony v přilehlé věži jezuitského kostela.&lt;/p&gt;
&lt;h4 id=&quot;-ivot-v-solni-n-&quot;&gt;Život v Solniční&lt;/h4&gt;
&lt;p&gt;Většinu svého profesního života strávil v Solniční ulici Bohumil Hlaváček, který působil jako zpravodaj ČTK v letech 1953 až 1999. Na redakci vzpomíná s nostalgií nejen jako na pracoviště, ale v podstatě také druhý domov. Ostatně než v Brně získal bydlení, tak v jedné z redakčních místností také přespával na skládací železné posteli, která přes den musela být odklizena. V Solniční bydlel ve služebním bytě také tehdejší vedoucí i s rodinou.&lt;/p&gt;
&lt;p&gt;Hlaváček přišel do Brna po kratším angažmá v Ostravě a Zlíně z rozhodnutí nadřízených, kteří potřebovali zaplnit uvolněné místo a vybrali si pro tento účel mladého a svobodného zpravodaje. Nakonec Hlaváček zůstal brněnské „Četce“ věrný po zbytek profesního života. „V Brně nejmladší dostával zemědělství, což bylo takové nechtěné dítě. Takže má první zpráva tady byla o dni nové techniky sklizně kukuřice na zrno v Pohořelicích. K tomu jsem si vybral ještě kulturu,“ řekl Hlaváček.&lt;/p&gt;
&lt;p&gt;Oproti redakci v Ostravě byla ta brněnská méně početná. V „ocelovém srdci republiky“ bylo v 50. letech asi deset zpravodajů, v Brně tři až čtyři. Přesto v redakci býval čilý ruch až do pozdních nočních hodin. Redaktoři z jiných médií si tam chodívali pro zprávy, fotografie i pozvánky na akce. O víkendech se ráno v Solniční potkávali sloužící novináři z různých redakcí, aby se nad novinami a kávou domluvili, kam vyrazí. „Všecko bylo dříve takové kamarádštější, teď je větší konkurence,“ vzpomíná Hlaváček.&lt;/p&gt;
&lt;p&gt;S novinařinou začínal v první polovině 50. let, kdy mladí lidé dostávali příležitost na úkor těch starších, zkušenějších, avšak „politicky nespolehlivých“. „Všechno jsme si to uvědomovali až postupně,“ řekl Hlaváček. Na přelomu 60. a 70. let a znovu v 90. letech byl vedoucím brněnské redakce ČTK. Normalizační mezidobí strávil jako řadový zpravodaj, věnoval se kultuře, zejména folkloru, dále stavebnictví, zdravotnictví, vědě a školství. S jihomoravskými folklorními soubory a brněnskými profesionálními divadly vyjížděl do zahraničí. Působil v řídicím výboru i programové radě strážnického mezinárodního folklorního festivalu.&lt;/p&gt;
&lt;p&gt;Kromě politických změn prožil v ČTK také náběh nových technologií. Snad největší vliv na každodenní zpravodajskou práci podle něj měly mobilní telefony. Předtím prý bylo někdy velmi obtížné dostat se v terénu k telefonní lince, zvláště večer, když byly zavřené pošty. Někdy to vyžadovalo značnou výmluvnost a dobré kontakty. Revolucí byly také počítače, následně pak internet. „Byl to na nás nápor, bál jsem se toho, mladší vše chápali lépe,“ vzpomíná Hlaváček. S nadsázkou připomněl, že pochází z Pařezské Lhoty na Jičínsku, kde byla elektřina zavedena teprve v roce 1952. Techniku si ale nakonec osvojil – jako osmdesátník hravě zvládá komunikaci prostřednictvím e-mailu i Facebooku.&lt;/p&gt;
&lt;p&gt;Zatímco mnoho brněnských redakcí v 90. letech zaniklo a další se personálně obměnily, brněnská redakce ČTK si uchovala kontinuitu a povědomí o historií, a to i díky Bohumilu Hlaváčkovi, jenž se nikdy nepřestal o osud „Četky“ a práci jejích současných zpravodajů zajímat. Stěhování redakce přijal s trochou sentimentu: „Kdykoliv jdu kolem, podívám se. Člověk ty desítky let neodpárá.“ Cestu si však našel už i do budovy Českého rozhlasu Brno, kde se začala psát nová etapa brněnské ČTK.&lt;/p&gt;
</description>
    </item>
    <item>
      <title>Hospodaření ČTK v roce 2014</title>
      <link>http://localhost:8080/articles/hospodareni-ctk/</link>
      <pubDate>Mon, 01 Oct 2012 15:00:00 +0200</pubDate>
      <guid isPermaLink="true">http://localhost:8080/articles/hospodareni-ctk/</guid>
      <author></author>
      <description>&lt;p&gt;ČTK v roce 2014 pokračovala v trendu roku 2013, kdy hospodařila se ziskem a kdy se do kladných poloh vrátily všechny rozhodující ukazatele. Vzhledem k tomu, že agentura už několik let neprovozuje vedlejší činnosti a ani v roce 2014 nezaznamenala jednorázové vlivy na hospodaření, jde opět o výsledek opírající se o kvalitu hlavního „produktu“, tedy zpravodajství.&lt;/p&gt;
&lt;p&gt;Stejně jako v roce 2013 byl hospodářský výsledek mírně nad 3 mil. Kč. Stejně jako v roce 2013 nebyl pokles výnosů tak masivní jako v letech ekonomické krize, i když tlak na ceny nadále trvá, a to jak u mediálních klientů, tak u státní správy.&lt;/p&gt;
&lt;p&gt;Klíčem k úspěšnému roku byl vývoj v hlavních činnostech,  kde se podařilo stabilizovat úroveň výnosů i nákladů. Jejich zisk dosáhl výše &lt;strong&gt;8 572 tis. Kč&lt;/strong&gt; a překonal rozpočet o 8,8 mil. Kč.&lt;/p&gt;
&lt;p&gt;Finanční situace agentury byla a je nadále stabilní. Likvidita prvního stupně, tedy poměr krátkodobého finančního majetku a krátkodobých závazků, dosáhla hodnoty 5,52. Agentura nemá žádné bankovní půjčky.&lt;/p&gt;
&lt;p&gt;Stabilitu agentury potvrdilo v roce 2014 v rámci hodnocení Czech Top 100 také ratingové ocenění AAA Czech Stability Award, udělené společností Bisnode.&lt;/p&gt;
</description>
    </item>
    <item>
      <title>SONS distribuuje zrakově postiženým zprávy ČTK</title>
      <link>http://localhost:8080/articles/distribuce-zpravy/</link>
      <pubDate>Mon, 01 Oct 2012 15:00:00 +0200</pubDate>
      <guid isPermaLink="true">http://localhost:8080/articles/distribuce-zpravy/</guid>
      <author></author>
      <description>&lt;p&gt;Moderní počítačové technologie, jako jsou zvětšovací programy pro slabozraké nebo odečítací programy pro nevidomé, umožňují tyto zprávy velmi pohodlně číst. Pro klienty SONS je velmi užitečné, že zprávy jsou rozděleny do tematických kategorií - domácí, zahraniční, sport a ekonomika. Každá přichází z jiné e-mailové adresy, takže si je uživatel může nechat automaticky třídit do příslušných složek. Zpráva je v prostém textu a titulek zprávy je předmětem e-mailu. Uživatel se tedy může ihned rozhodnout, zda ho daná informace zajímá, či ne.&lt;/p&gt;
&lt;p&gt;Tato metoda je pro zrakově postižené mnohem přehlednější a přístupnější než dnešní příliš dynamické, grafické a často se měnící webové stránky.&lt;/p&gt;
&lt;p&gt;Počet odběratelů se průběžně mění, ale možnost odběru zpráv v současné době má na 1500 uživatelů. Ti službu hodnotí velmi pozitivně.&lt;/p&gt;
&lt;p&gt;Sjednocená organizace nevidomých a slabozrakých ČR je spolek s celorepublikovou působností, s více než stoletou tradicí a desetitisícovou členskou základnou nevidomých a slabozrakých občanů.&lt;/p&gt;
</description>
    </item>
    <item>
      <title>Četka si za totality nakonec musela redakční techniku vyrábět sama</title>
      <link>http://localhost:8080/articles/redakci-techniku/</link>
      <pubDate>Mon, 01 Oct 2012 15:00:00 +0200</pubDate>
      <guid isPermaLink="true">http://localhost:8080/articles/redakci-techniku/</guid>
      <author></author>
      <description>&lt;p&gt;V 70. letech tak stáli u zrodu elektronického redakčního systému, jehož koncové stanice, původně plně hardwarové a později postavené na osmibitových mikroprocesorech Intel 8080, se vyráběly v dílnách ČTK. A to včetně „ergonomické“ plechové klávesnice, jejíž rozložení bylo přesně okopírované z psacích strojů. Jako jejich displej sloužil upravený přenosný televizní přijímač Minitesla, podle jehož tvaru a převládající barvy byly přezdívány „Meruňky“. Stanice byla vybavena vlastní pamětí, zprvu o velikosti jeden kilobyte, což odpovídalo jedné stránce textu se šestnácti řádky po 64 znacích. Paměť byla rozšiřována na tři a nakonec až na osm kilobyte. Parametry stanice jsou dnes úsměvné, na tehdejší dobu byly ovšem velmi slušné a svou koncepcí klient/server systém daleko předběhl tehdejší dobu zahleděnou do sálových počítačů se sítěmi pasivních terminálů, a to i na západ od našich hranic. &lt;/p&gt;
&lt;p&gt;“V ČTK vznikal od 50. let velmi silný technický tým, čítající několik desítek techniků a vývojářů. Ti tvořili v Československu skutečnou špičku. Vyvíjeli věci, které od nás potom přebíraly další firmy,” říká dlouholetý technik ČTK Pavel Osuský.&lt;/p&gt;
&lt;p&gt;Ještě dlouho po válce a následném komunistickém převratu se zprávy vytvářely a potom odesílaly na předválečných mechanických strojích Siemens T-37 a jejich upravených verzích. Později – v 50. letech – na jejich  kopiích z NDR pod označením RFT 51. Výstupem byla děrná páska, která se odesílala dálnopisem, dálnopisným vysílačem nebo prostřednictvím rádiového vysílání. Část distribuce byla do redakcí stále odesílána historickou potrubní poštou. Posledním mechanickým strojem pro psaní zpráv byl T-100 z brněnské Zbrojovky.&lt;/p&gt;
&lt;p&gt;V 70. letech vymyslel inženýr Sušický z oddělení technického vývoje ČTK koncept, jehož jádro pro každou redakci tvořil vývojový systém Intel MDS80 s procesory Intel 8080, operační pamětí 48kB a pamětí programu 16kB, do které se musel vejít software, do posledního bitu kompletně vytvářený v tzv. assembleru ve vývojovém oddělení ČTK. Jako trvalé paměti sloužily zprvu pružné disky o velikosti 8“. Později je nahradily mnohem spolehlivější paměti, založené na dnes již pozapomenuté, tehdy však velmi slibné technologii magnetických „bublin“ (domén), vynalezené v Bellových laboratořích. &lt;/p&gt;
&lt;p&gt;Jeden centrální počítač dokázal obsluhovat až 16 stanic připojených sériovými linkami o rychlosti 1200 nebo 2400 bitů za sekundu a současně vysílat zpravodajství až na 48 sériových linek rychlostí až 300 bit/s.&lt;/p&gt;
&lt;p&gt;Koncové stanice se vyráběly v dílnách ČTK v Bubenči. Není bez zajímavosti, že i kód pro ukládání českých znaků si museli technici v ČTK navrhnout sami. Meruňky později v exportní redakci, kde nebyla diakritika zapotřebí, doplnily maďarské průmyslově vyráběné terminály Videoton. Pro češtinu však zůstaly Meruňky nenahraditelné až do příchodu počítačů kompatibilních s IBM PC a jejich úprav. První takový počítač od firmy Schneider s disketovou jednotkou 5¼“ se v ČTK pro vývojové účely objevil v roce 1987 a zakoupen byl v bazaru, kde byly tehdy občas k mání stroje pokoutně dovážené ze zahraničí. Jejich cena v ČSSR mnohonásobně převyšovala cenu, za jakou bylo možné takový počítač koupit např. v SRN, těžko dostupnou (a ještě dražší) alternativou jim však zde byly jen počítače montované v tehdejším Agrokombinátu Slušovice.&lt;/p&gt;
&lt;p&gt;Meruňky sloužily v redakčním provozu až do roku 1992, kdy byl v ČTK spuštěn redakční systém firmy Typlan. Jeho koncovými stanicemi, již kompatibilními s IBM PC, byly osobní počítače firmy Nokia, které operační systém i program zaváděly z „miniaturní“ diskety o velikosti 3½“, protože ještě neměly vlastní disk. Stanice se k serverům VAX firmy Digital Equipment (DEC) připojovaly po sériové lince přes terminálové servery a síť typu Ethernet na koaxiálních kabelech. Teprve později s příchodem Windows 3.0 a jejich první síťové verze 3.11 se i na osobních počítačích začínají objevovat sítě typu LAN, v ČTK plně využité až v systému Wintyp, opět kompletně vyvinutém v ČTK v roce 1996. A to už je vlastně téměř současnost.&lt;/p&gt;
</description>
    </item>
    <item>
      <title>Úvodní slovo generálního ředitele</title>
      <link>http://localhost:8080/articles/uvodni-slovo/</link>
      <pubDate>Mon, 01 Oct 2012 15:00:00 +0200</pubDate>
      <guid isPermaLink="true">http://localhost:8080/articles/uvodni-slovo/</guid>
      <author></author>
      <description>&lt;p&gt;&lt;span class=&quot;altImage&quot;&gt;&lt;img src=&quot;img/director-tall.jpg&quot;/&gt;&lt;/span&gt;
Klíčová je pro nás péče o zákazníky, a právě proto vám ČTK v letošním roce nabídla novou Infobanku. Její hodnocení z vaší strany jsou vesměs pozitivní.&lt;/p&gt;
&lt;p&gt;Je to nová, vpravdě revoluční agenturní platforma, s jejíž pomocí se dozvíte kdykoli a kdekoli nejen, co ČTK právě vydala, ale i to, co plánuje, kdy a v jakých mediálních typech. Dozvíte se, zda jsou ke zprávě k dispozici audia, infografika či fotografie. Vidíte, co tvoříme a plánujeme bez ohledu na to, z jakého zařízení do Infobanky přistupujete. Máte v ní k dispozici celou naši aktuální produkci.&lt;/p&gt;
&lt;p&gt;Druhou zásadně novou nabídkou je ČTK Live  -  přímý, multimediální, livebloggový přenos z klíčových domácích a zahraničních událostí se zapojením sociálních médií. Od léta jsme se věnovali četným tématům: Řecku, uprchlíkům, klíčovým jednáním Evropské unie, soudním řízením… V roce 2016 budeme schopni garantovat minimálně 50 dní pokrytých ČTK Live a nabídneme jako výjimečnou, exkluzivní službu i ČTK Olympic Live, tedy livebloggové pokrytí každého z olympijských dní v Riu.&lt;/p&gt;
&lt;p&gt;Naše Akademie přišla s celou řadou nových zajímavých kurzů, které jsou vám k dispozici.&lt;/p&gt;
&lt;p&gt;Vaší pozornosti by neměl uniknout rozhovor se šéfredaktorem ČTK Petrem Holubcem, v němž se ohlíží za uplynulými 25 lety v čele agenturního zpravodajství.&lt;/p&gt;
&lt;p&gt;Měli jsme několik důležitých interních událostí a výročí, o kterých si přečtete v části o brněnské redakci ČTK nebo o historii agenturní techniky.&lt;/p&gt;
&lt;p&gt;A protože svou roli ve společnosti chápeme šířeji než „jen“ objektivním zpravodajstvím, připomínáme i některé dobročinné projekty, které podporujeme.&lt;/p&gt;
&lt;p&gt;Děkuji za pozornost, za přízeň a přeji všem krásný den&lt;/p&gt;
&lt;p&gt;&lt;em&gt;Jiří Majstr&lt;/em&gt;&lt;/p&gt;
</description>
    </item>
    <item>
      <title>Význam tiskové agentury v&amp;nbsp;informační éře poroste</title>
      <link>http://localhost:8080/articles/sefredaktor/</link>
      <pubDate>Mon, 01 Oct 2012 15:00:00 +0200</pubDate>
      <guid isPermaLink="true">http://localhost:8080/articles/sefredaktor/</guid>
      <author></author>
      <description>&lt;h4 id=&quot;jak-je-v-nejsiln-j-novin-sk-z-itek-&quot;&gt;Jaký je váš nejsilnější novinářský zážitek?&lt;/h4&gt;
&lt;p&gt;Bezesporu to byly události po 17. listopadu 1989. Byla to doba plná emocí, adrenalinu a úplně nových zkušeností. Mnozí z četkařů se snažili očistit jméno agentury. Nadřízeným, silně spjatým s minulým režimem, jsme říkali, ať odejdou, začali jsme vydávat zprávy sami, bez dohledu skalních komunistů, a to všechno v době, kdy ještě nebylo zřejmé, jak to všechno dopadne. Stále nebylo jisté, zda tvrdé jádro ve vedení KSČ nepošle “na obranu socialismu” proti občanům armádu, policii a Lidové milice.
Pro ilustraci té doby mohu připomenout, že 20. listopadu jsme vydali do té doby nevídaně otevřenou zprávu o tom, že na Václavském náměstí v Praze se sešlo více než 100.000 lidí, kteří protestovali „proti zákroku pořádkových sil vůči účastníkům pražského studentského průvodu v pátek 17. listopadu a požadovali zásadní politické reformy”. Na to promptně reagovala agentura Reuter’s zprávou, že oficiální československá tisková agentura ČTK vydala bezprecedentní zprávu.
V té době jsme s kolegy psali Kroniku sametové revoluce, která měla enormní čtenářský úspěch. Fronta zájemců o ni se táhla od nás z Opletalovy ulice za roh několikastupem snad 200 metrů.
Zážitků bylo samozřejmě mnohem víc. Volba Václava Havla prezidentem, první svobodné volby, dělení státu, počátky privatizace atd. Dějinám agentura dýchá na záda. Pořád mě to fascinuje.&lt;/p&gt;
&lt;h4 id=&quot;v-em-se-tk-za-to-tvrtstolet-zm-nila-&quot;&gt;V čem se ČTK za to čtvrtstoletí změnila.&lt;/h4&gt;
&lt;p&gt;V první řadě je ekonomicky, a tudíž i redakčně nezávislá. Přestože je veřejnoprávní institucí, chová se jako normální obchodní společnost. Vydělává si na svou činnost prodejem zpravodajství. Od nikoho nedostává žádné poplatky nebo dotace. 
Mentalita nynějších a tehdejších četkařů je nesrovnatelná. Nyní kolegyně a kolegové kladou politikům nepříjemné otázky s naprostou samozřejmostí a suverenitou. Ve zprávách nic nezamlžují, nelakují na růžovo.
Extrémně se zvýšil výkon redaktorů a reportérů. Jejich počet se snížil ze 418 v roce 1990 na současných 175, ale počet vydaných zpráv za rok se zvýšil z 83.000 na 211.000. Tedy zatímco na jednoho člena redakce připadalo v roce 1990 necelých 200 zpráv, nyní je to přes 1200. A k tomu je třeba přidat vydávané grafy, fotky, audia a videa. Produktivita četkařů je neuvěřitelná.
Naprosto se změnilo prostředí, v němž agentura působí. Zatímco za totality měla monopol, od začátku 90. let postupně vznikla – a často i zanikla - téměř desítka konkurenčních agentur. A pak nás obklopuje internet a nové informační technologie. Před 25 lety jsme zprávy klientům posílali dálnopisem a fotky telefotem nebo i potrubní poštou. V roce 1990 jsme zaměstnali redakčního poslíčka, aby chodil mj. pro komuniké ze zasedání vlády. Nyní všechno hned visí na webech a sociálních sítích. Jsou to nesrovnatelné doby.&lt;/p&gt;
&lt;h4 id=&quot;kam-podle-v-s-v-voj-je-t-p-jde-&quot;&gt;Kam podle vás vývoj ještě půjde?&lt;/h4&gt;
&lt;p&gt;Nejsem odborník na informační technologie, ale co se zpravodajství týká, myslím, že bude stále více informací veřejně dostupných. Také bude publikováno mnohem více fotografií a videoreportáží od nenovinářů, ať již z řad policistů nebo hasičů, ale také od běžných občanů. Jsem přesvědčen, že význam tiskové agentury v této přemíře informací bude sílit. Její role bude ve vyhledávání informací, jejich ověřování a uvedení do souvislostí. Její mediální klienti budou více než dosud využívat její servis, aby vlastní redakční síly mohli soustředit na své původní, zejména investigativní materiály, aby se více odlišili od svých konkurentů.&lt;/p&gt;
&lt;h4 id=&quot;co-p-ejete-tk-do-budoucna-&quot;&gt;Co přejete ČTK do budoucna?&lt;/h4&gt;
&lt;p&gt;Především aby si udržela ekonomickou nezávislost a redakční svobodu. Aby si její klienti uvědomovali, že jim agentura pomáhá, protože jim šetří energii a peníze.  Aby si Četka udržela kvalitní redaktory a reportéry, jaké má nyní, a aby si zachovala svou kolegiální podnikovou kulturu.&lt;/p&gt;
&lt;h4 id=&quot;jak-je-va-e-ivotn-kr-do-&quot;&gt;Jaké je vaše životní krédo?&lt;/h4&gt;
&lt;p&gt;Možná než životní krédo bude pro tento rozhovor příhodnější profesní krédo, pro které jsem se rozhodl v roce 1990, kdy mě kolegyně a kolegové zvolili šéfredaktorem. Bylo to v době, kdy z dob totality neexistovaly ani novinářské, ani manažerské vzory. Držím se ho dosud: Už se nikdy z nikoho a z ničeho nepo… a k agentuře se chovej, jako bys ji vlastnil. &lt;/p&gt;
</description>
    </item>
    <item>
      <title>Ve Fotobance ČTK bude mít klient cestu k fotografiím snadnější</title>
      <link>http://localhost:8080/articles/fotobanka/</link>
      <pubDate>Mon, 01 Oct 2012 15:00:00 +0200</pubDate>
      <guid isPermaLink="true">http://localhost:8080/articles/fotobanka/</guid>
      <author></author>
      <description>&lt;p&gt;Na přelomu roku 2015 a 2016 by měly webové stránky začít využívat technologii Visual Search společnosti Pixolution. Ta umožní nalézt fotografie nikoli jen na základě metadat jako doposud, ale rovněž na základě vizuální podobnosti snímků. &lt;/p&gt;
&lt;p&gt;Fotobanka ČTK se v roli generálního dodavatele podílí na dvou fotografických výstavách uspořádaných v rámci projektu Plzeň Evropské město kultury 2015. První výstava, nazvaná Plzeňské rodinné fotoalbum, skončila v polovině července. Od 20. října je k vidění druhá výstava, pojmenovaná Ráj mezi čtyřmi řekami, kterou opět Fotobanka ČTK dodává na klíč jako generální partner. Kromě výše zmíněných výstav se ČTK podílí i na fotografické publikaci, která by měla obě výstavy zmapovat a shrnout. &lt;/p&gt;
&lt;p&gt;Začátkem prázdnin se ve fotoarchivu ČTK uskutečnila přednáška pro restaurátory fotografií. Akce se konala v rámci mezinárodního workshopu, který pořádal The Getty Conservation Institute (GCI) ve spolupráci s Ústavem dějin umění AV ČR, v.v.i.&lt;/p&gt;
</description>
    </item>
    <item>
      <title>Agentura spustila novou službu ČTK Live</title>
      <link>http://localhost:8080/articles/nova-sluzba/</link>
      <pubDate>Mon, 01 Oct 2012 15:00:00 +0200</pubDate>
      <guid isPermaLink="true">http://localhost:8080/articles/nova-sluzba/</guid>
      <author></author>
      <description>&lt;p&gt;Letos na jaře jsme si nejprve několikrát vyzkoušeli vysílání on-line přenosu takříkajíc „do zdi“. Bylo to mimo jiné při útoku střelce v Uherském Brodu nebo při průjezdu konvoje amerických vojáků Českou republikou. Když jsme s programátory „vychytali mouchy“, nabídli jsme - stále ještě v testovacím režimu a zdarma - on-line přenosy klientům. &lt;/p&gt;
&lt;p&gt;On-line přenosem jsme kryli zahájení soudů se zdravotnicí obžalovanou z vražd pacientů v rumburské nemocnici i s Petrem Kramným souzeným pro vraždu své dcery a manželky v Egyptě, vývoj řecké finanční krize, referendum a summit EU o úsporných opatřeních v Řecku. On-line přenos jsme nasadili i na vyhlášení rozsudku nad bývalým poslancem ČSSD Davidem Rathem nebo na bilanční tiskovou konferenci prezidenta Miloše Zemana, zahájení soudu v kauze Opencard či karlovarský filmový festival. Vyzkoušeli jsme si přenosy několikadenní i ty, které skončily třeba po hodině. &lt;/p&gt;
&lt;p&gt;Zatím o on-line přenosy projevily největší zájem weby  &lt;strong&gt;Aktuálně.cz&lt;/strong&gt;, &lt;strong&gt;Lidovky.cz&lt;/strong&gt;, &lt;strong&gt;iHNed.cz&lt;/strong&gt;, &lt;strong&gt;Blesk.cz&lt;/strong&gt;, &lt;strong&gt;TN.cz&lt;/strong&gt;, &lt;strong&gt;Týden.cz&lt;/strong&gt;, web &lt;strong&gt;Českého rozhlasu&lt;/strong&gt;, weby &lt;strong&gt;Deníku VLP&lt;/strong&gt;, &lt;strong&gt;Investiční web.cz&lt;/strong&gt; nebo &lt;strong&gt;Roklen.cz&lt;/strong&gt;. Ohlasy jsou veskrze pozitivní. Také četkaři pokládají službu Live za užitečnou, přenosy jim například pomáhají při tvorbě klasického zpravodajství i v jeho zrychlení. &lt;/p&gt;
&lt;p&gt;On-line a klasické zpravodajství spolu nesoutěží, jedna část využívá druhou. Například od soudů, kdy je on-line vždy rychlejší, může editor z on-linu čerpat informace do klasického servisu. Naproti tomu u zahraničních on-line přenosů se mohou prolínat navzájem, některé informace budou dřív v klasickém servisu. Díky on-linům zrychlujeme i běžné zpravodajství. Například u soudu s Rathem se v klasickém servisu objevilo větší množství headlinů a meziverzí či krátkých samostatných zpráv. Mění se také přístup k fotografiím. Ukazuje se, že pro Live, a tudíž i pro naše odběratele je nesmírně důležitý čas dodání první fotky.&lt;/p&gt;
&lt;p&gt;S ohledem na dosavadní zkušenosti se v redakci budeme snažit on-line přenosy v maximální možné míře plánovat, především z personálního hlediska. Redaktor nasazený na aktuální on-line přenos se nemůže věnovat ničemu jinému. Všechny naše dosud nabízené přenosy byly plánované. Zatím jsme si nevyzkoušeli spuštění on-line přenosu z nečekané události a reakci odběratelů. To nás ještě čeká. Systém by měl v budoucnu fungovat tak, že ve chvíli, kdy on-line přenos rozjedeme, pošleme klientům upozornění  redakčním systémem. &lt;/p&gt;
&lt;p&gt;Kromě samotného obsahu nabízíme klientům také využití naší on-lineové platformy pro jejich vlastní potřeby. Nyní se věci ujmou obchodníci a nabídnou klientům produkt, který splňuje i nejnáročnější požadavky na kvalitu.&lt;/p&gt;
</description>
    </item>
  </channel>
</rss>