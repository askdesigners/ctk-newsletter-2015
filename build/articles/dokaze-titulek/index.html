<!DOCTYPE html>
<html lang="cs"> 
  <head></head>
  <body>
    <div class="articleContents">
      <section>
        <div class="content-wrap">
          <header class="articleHeader">
            <h1>To byste nevěřili, co dokáže takový&nbsp;titulek</h1>
          </header>
          <article class="article">
            <div class="col col-3">
              <h4 class="articleSubhead">Vymysleli jste úžasnou věc, dostali skvělý nápad. Teď už jen maličkost – vyslat to do světa.</h4>
              <div><p>Ať se vám to líbí, nebo ne, titulek rozhodne o tom, kolik lidí se o vaší skvělé věci dozví. Titulek si přečte 8 lidí z 10. To, co je pod titulkem, dva. Na titulku hodně záleží. Dobrý titulek je magnet. Přitáhne. Špatný titulek má opačný efekt.</p> <p>Jak poznáte dobrý a špatný titulek? A jaké zásady platí při psaní titulku? Na tyto otázky odpovídá nový kurz Akademie ČTK <strong>Souboj s titulkem: Jak nezabít zprávu.</strong> Je určen všem, kdo chtějí, aby si jejich článek vůbec někdo přečetl – od pracovníků v PR a marketingu až po copywritery a  blogery.</p></div>
            </div>
            <div class="col col-3">
              <h4 class="articleSubhead">Už jste někdy viděli, jak žokejové ženou kupředu své koně, když hustě sněží? To se člověku jen tak nepoštěstí.</h4>
              <div><p>Fotoreportér ČTK Roman Vondrouš takovou výjimečnou situaci zachytil. Jak by ne, když koně jsou jeho životní láska. Za sérii fotografií z dostihového prostředí získal před dvěma lety  v soutěži World Press Photo v kategorii sport první cenu. A umí fotografovat nejenom koně a sport, jak to dokládá řada jiných prestižních ocenění, která získal.</p> <p>Máte také chuť hledat ve výtvarné fotografii nové postupy? Chcete skrz hledáček fotoaparátu zachytit víc než jen všední záznam reality? Pak je kurz <strong>Kreativní fotografie s Romanem Vondroušem</strong> pro vás jako stvořený.</p></div>
            </div>
            <div class="col col-3">
              <h4 class="articleSubhead">Pracujete v kulturní organizaci a usilujete o publicitu ve zpravodajství.</h4>
              <div><p>Výsledek však zdaleka neodpovídá úsilí, které tomu věnujete. Ať děláte, co děláte…Jak je to možné, říkáte si?</p><p>Důvodem bývá malá znalost mediálních postupů, ignorování formálních náležitostí, používání otřepaných frází, odborného stylu či umělecké hantýrky. Neschopnost předestřít téma takovým způsobem, aby média zaujalo.</p> <p><strong>Mediální propagace kultury a umění</strong> je třetí letošní novinkou Akademie ČTK. Lektorem je zkušený novinář a odborník na vztahy s médii Jan Tomandl, který v Akademii vede také kurz Krizová komunikace.</p></div>
            </div>
            <div class="imgWrap"><img src="img/akademie-kone.jpg"></div>
          </article>
        </div>
      </section>
      <div class="clearfix"></div>
    </div>
  </body>
</html>