<!DOCTYPE html>
<html lang="cs"> 
  <head></head>
  <body>
    <div class="articleContents">
      <section>
        <div class="backToTop"></div>
        <div class="content-wrap">
          <header class="articleHeader">
            <h1>Hospodaření ČTK v roce 2014</h1>
          </header>
          <article class="article txtCol-2-2"><p>Č<span class="caps">TK</span> v roce 2014 pokračovala v trendu roku 2013, kdy hospodařila se ziskem a kdy se do kladných poloh vrátily všechny rozhodující ukazatele. Vzhledem k tomu, že agentura už několik let neprovozuje vedlejší činnosti a ani v roce 2014 nezaznamenala jednorázové vlivy na hospodaření, jde opět o výsledek opírající se o kvalitu hlavního „produktu“, tedy&nbsp;zpravodajství.</p>
<p>Stejně jako v roce 2013 byl hospodářský výsledek mírně nad 3 mil. Kč. Stejně jako v roce 2013 nebyl pokles výnosů tak masivní jako v letech ekonomické krize, i když tlak na ceny nadále trvá, a to jak u mediálních klientů, tak u státní&nbsp;správy.</p>
<p>Klíčem k úspěšnému roku byl vývoj v hlavních činnostech,  kde se podařilo stabilizovat úroveň výnosů i nákladů. Jejich zisk dosáhl výše <strong>8 572 tis. Kč</strong> a překonal rozpočet o 8,8 mil.&nbsp;Kč.</p>
<p>Finanční situace agentury byla a je nadále stabilní. Likvidita prvního stupně, tedy poměr krátkodobého finančního majetku a krátkodobých závazků, dosáhla hodnoty 5,52. Agentura nemá žádné bankovní&nbsp;půjčky.</p>
<p>Stabilitu agentury potvrdilo v roce 2014 v rámci hodnocení Czech Top 100 také ratingové ocenění <span class="caps">AAA</span> Czech Stability Award, udělené společností&nbsp;Bisnode.</p>
</article>
          <h3>Rozhodující čísla o&nbsp;hospodaření v roce 2014</h3>
          <table>
            <tr>
              <td>  </td>
              <td>skut. 2014</td>
              <td>skut. 2013</td>
              <td>rozp. 2014</td>
              <td>rozdíl k min. roku</td>
              <td>rozdíl k k rozpočtu</td>
            </tr>
            <tr>
              <td>Hospodářský výsledek za účetní období   </td>
              <td>3 149   </td>
              <td>3 017   </td>
              <td>89  </td>
              <td>132 </td>
              <td>3 060</td>
            </tr>
            <tr>
              <td>Hospodářský výsledek před zdaněním  </td>
              <td>3 741   </td>
              <td>3 507   </td>
              <td>89  </td>
              <td>234 </td>
              <td>3 652</td>
            </tr>
            <tr> 
              <td>Provozní hospodářský výsledek   </td>
              <td>3 819   </td>
              <td>3 301   </td>
              <td>-2 557  </td>
              <td>518 </td>
              <td>6 376</td>
            </tr>
            <tr> 
              <td>Hosp. výsledek hlavních činností</td>
              <td>8 572   </td>
              <td>8 908   </td>
              <td>-268    </td>
              <td>-336    </td>
              <td>8 840</td>
            </tr>
          </table>
        </div>
      </section>
      <div class="clearfix"></div>
    </div>
  </body>
</html>