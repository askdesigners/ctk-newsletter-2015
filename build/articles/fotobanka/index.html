<!DOCTYPE html>
<html lang="cs"> 
  <head></head>
  <body>
    <div class="articleContents">
      <section>
        <div class="content-wrap">
          <header class="articleHeader">
            <h1>Ve Fotobance ČTK bude mít klient cestu k fotografiím snadnější</h1>
          </header>
          <article class="article">
            <section class="content"><p>Fotobanka v roce 2015 pokračovala v inovacích, které začaly v září roku 2014 nasazením nového webu. Díky přepracované databázi, novému vyhledávacímu jádru a celé řadě dalších vylepšení je nyní odezva aplikace mnohonásobně rychlejší a vyhledávání fotografií komfortnější. Klient tak má k fotografiím mnohem snazší&nbsp;cestu. </p>
<p>Na přelomu roku 2015 a 2016 by měly webové stránky začít využívat technologii Visual Search společnosti Pixolution. Ta umožní nalézt fotografie nikoli jen na základě metadat jako doposud, ale rovněž na základě vizuální podobnosti&nbsp;snímků. </p>
<p>Fotobanka Č<span class="caps">TK</span> se v roli generálního dodavatele podílí na dvou fotografických výstavách uspořádaných v rámci projektu Plzeň Evropské město kultury 2015. První výstava, nazvaná Plzeňské rodinné fotoalbum, skončila v polovině července. Od 20. října bude k vidění druhá výstava, pojmenovaná Ráj mezi čtyřmi řekami, kterou opět Fotobanka ČTK dodává na klíč jako generální partner. Kromě výše zmíněných výstav se ČTK podílí i na fotografické publikaci, která by měla obě výstavy zmapovat a&nbsp;shrnout. </p>
<p>Začátkem prázdnin se ve fotoarchivu Č<span class="caps">TK</span> uskutečnila přednáška pro restaurátory fotografií. Akce se konala v rámci mezinárodního workshopu, který pořádal The Getty Conservation Institute (GCI) ve spolupráci s Ústavem dějin umění AV ČR,&nbsp;v.v.i.</p>
</section>
          </article>
        </div>
      </section>
    </div>
  </body>
</html>