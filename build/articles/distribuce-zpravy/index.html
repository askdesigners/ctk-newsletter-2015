<!DOCTYPE html>
<html lang="cs"> 
  <head></head>
  <body>
    <div class="articleContents">
      <section>
        <div class="content-wrap">
          <header class="articleHeader">
            <h1>SONS distribuuje zrakově postiženým zprávy ČTK</h1>
          </header>
          <article class="article">
            <section class="content"><p>Sjednocená organizace nevidomých a slabozrakých ČR (<span class="caps">SONS</span>) distribuuje zprávy ČTK zrakově postiženým odběratelům pomocí e-mailových zpráv do jejich mailových&nbsp;schránek. </p>
<p>Moderní počítačové technologie, jako jsou zvětšovací programy pro slabozraké nebo odečítací programy pro nevidomé, umožňují tyto zprávy velmi pohodlně číst. Pro klienty <span class="caps">SONS</span> je velmi užitečné, že zprávy jsou rozděleny do tematických kategorií - domácí, zahraniční, sport a ekonomika. Každá přichází z jiné e-mailové adresy, takže si je uživatel může nechat automaticky třídit do příslušných složek. Zpráva je v prostém textu a titulek zprávy je předmětem e-mailu. Uživatel se tedy může ihned rozhodnout, zda ho daná informace zajímá, či&nbsp;ne.</p>
<p>Tato metoda je pro zrakově postižené mnohem přehlednější a přístupnější než dnešní příliš dynamické, grafické a často se měnící webové&nbsp;stránky.</p>
<p>Počet odběratelů se průběžně mění, ale možnost odběru zpráv v současné době má na 1500 uživatelů. Ti službu hodnotí velmi&nbsp;pozitivně.</p>
<p>Sjednocená organizace nevidomých a slabozrakých ČR je spolek s celorepublikovou působností, s více než stoletou tradicí a desetitisícovou členskou základnou nevidomých a slabozrakých&nbsp;občanů.</p>
<p>(www.sons.cz)[www.sons.cz]</p>
</section>
          </article>
        </div>
      </section>
      <div class="clearfix"></div>
    </div>
  </body>
</html>