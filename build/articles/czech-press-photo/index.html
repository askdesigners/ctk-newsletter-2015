<!DOCTYPE html>
<html lang="cs"> 
  <head></head>
  <body>
    <div class="articleContents">
      <section>
        <div class="content-wrap">
          <header class="articleHeader">
            <h1>Roman Vondrouš získal v soutěži Czech Press Photo 2015 první cenu v kategorii Každodenní život</h1>
          </header>
          <article class="article">
            <section class="content"><p>První místo v kategorii Každodenní život získal v soutěži Czech Press Photo 2015 za snímky Havana Cars fotoreportér Č<span class="caps">TK</span> <strong>Roman Vondrouš.</strong> Ve vítězné sérii zachytil letité americké automobily v ulicích kubánského hlavního&nbsp;města.</p>
<p>„První ceny za tuto sérii si vážím především proto, že barevný subjektivní dokument patří vedle sportovní fotografie mezi mé nejoblíbenější fotografické žánry. A automobiloví veteráni na mě v Havaně dýchli silnou nostalgickou atmosférou,“ komentoval ocenění&nbsp;Vondrouš.</p>
<p><strong>Roman Vondrouš</strong> patří mezi naše přední fotoreportéry, v soutěži Czech Press Photo pravidelně získává významná ocenění již od roku 2004. Jeho zatím největším úspěchem je první místo v mezinárodní soutěži <strong>World Press Photo 2013</strong> v kategorii Sport za sérii fotek z Velké pardubické. Od října tohoto roku vede Vondrouš v Akademii Č<span class="caps">TK</span> <a href="/articles/czech-press-photo/kurz%20Kreativní%20fotografie">http://www.ctk.cz/akademie-ctk/kurzy/kreativni-fotografie/</a>.</p>
<p>Cenu Nikon Sport Awards za výjimečnou fotografii vypjaté sportovní akce si odnáší fotoreportér Č<span class="caps">TK</span> <strong>David Taneček</strong> za snímek ze série Evropské hry Baku&nbsp;2015. </p>
</section>
          </article>
        </div>
      </section>
    </div>
  </body>
</html>