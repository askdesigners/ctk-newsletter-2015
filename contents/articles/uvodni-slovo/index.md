---
title: Úvodní slovo generálního ředitele
author: CTK
date: 2012-10-01 15:00
template: director-letter.jade
excerpt: Klíčová je pro nás péče o zákazníky, a právě proto vám ČTK v letošním roce nabídla novou Infobanku. Její hodnocení z vaší strany jsou vesměs pozitivní.
introPart1: Vážení a milí kolegové, kolegyně, přátelé a&nbsp;partneři,
introPart2: rád na tomto místě znovu konstatuji, že ČTK nadále poskytuje plný rozsah služeb klientům a funguje jako stabilní firma s hodnocením AAA. Kromě toho přinášíme i řadu novinek.
indexCol: 1
indexClass: director-letter
order: 1
indexImg: director-sm.jpg

---

Klíčová je pro nás péče o zákazníky, a právě proto vám ČTK v letošním roce nabídla novou Infobanku. Její hodnocení z vaší strany jsou vesměs pozitivní.
 
Je to nová, vpravdě revoluční agenturní platforma, s jejíž pomocí se dozvíte kdykoli a kdekoli nejen, co ČTK právě vydala, ale i to, co plánuje, kdy a v jakých mediálních typech. Dozvíte se, zda jsou ke zprávě k dispozici audia, infografika či fotografie. Vidíte, co tvoříme a plánujeme bez ohledu na to, z jakého zařízení do Infobanky přistupujete. Máte v ní k dispozici celou naši aktuální produkci.
 
Druhou zásadně novou nabídkou je ČTK Live  -  přímý, multimediální, livebloggový přenos z klíčových domácích a zahraničních událostí se zapojením sociálních médií. Od léta jsme se věnovali četným tématům: Řecku, uprchlíkům, klíčovým jednáním Evropské unie, soudním řízením... V roce 2016 budeme schopni garantovat minimálně 50 dní pokrytých ČTK Live a nabídneme jako výjimečnou, exkluzivní službu i ČTK Olympic Live, tedy livebloggové pokrytí každého z olympijských dní v Riu.
 
Naše Akademie přišla s celou řadou nových zajímavých kurzů, které jsou vám k dispozici.
 
Vaší pozornosti by neměl uniknout rozhovor se šéfredaktorem ČTK Petrem Holubcem, v němž se ohlíží za uplynulými 25 lety v čele agenturního zpravodajství.
 
Měli jsme několik důležitých interních událostí a výročí, o kterých si přečtete v části o brněnské redakci ČTK nebo o historii agenturní techniky.
 
A protože svou roli ve společnosti chápeme šířeji než „jen“ objektivním zpravodajstvím, připomínáme i některé dobročinné projekty, které podporujeme.
 
Děkuji za pozornost, za přízeň a přeji všem krásný den
 
*Jiří Majstr*