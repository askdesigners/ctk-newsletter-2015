---
title: SONS distribuuje zrakově postiženým zprávy ČTK
author: CTK
date: 2012-10-01 15:00
template: distribuce-zpravy.jade
excerpt: 
introPart-1: --
indexCol: 3
indexClass: distribuce-zpravy
order: 8
---

Sjednocená organizace nevidomých a slabozrakých ČR (SONS) distribuuje zprávy ČTK zrakově postiženým odběratelům pomocí e-mailových zpráv do jejich mailových schránek. 

Moderní počítačové technologie, jako jsou zvětšovací programy pro slabozraké nebo odečítací programy pro nevidomé, umožňují tyto zprávy velmi pohodlně číst. Pro klienty SONS je velmi užitečné, že zprávy jsou rozděleny do tematických kategorií - domácí, zahraniční, sport a ekonomika. Každá přichází z jiné e-mailové adresy, takže si je uživatel může nechat automaticky třídit do příslušných složek. Zpráva je v prostém textu a titulek zprávy je předmětem e-mailu. Uživatel se tedy může ihned rozhodnout, zda ho daná informace zajímá, či ne.

Tato metoda je pro zrakově postižené mnohem přehlednější a přístupnější než dnešní příliš dynamické, grafické a často se měnící webové stránky.

Počet odběratelů se průběžně mění, ale možnost odběru zpráv v současné době má na 1500 uživatelů. Ti službu hodnotí velmi pozitivně.

Sjednocená organizace nevidomých a slabozrakých ČR je spolek s celorepublikovou působností, s více než stoletou tradicí a desetitisícovou členskou základnou nevidomých a slabozrakých občanů.

(www.sons.cz)[www.sons.cz]
