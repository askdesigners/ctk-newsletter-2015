---
title: Klienti oceňují komfort při práci s novou Infobankou ČTK
author: CTK
date: 2012-10-01 15:00
template: comfort-v-prace.jade
excerpt: Za velmi užitečné považují také propojení textových zpráv s fotkami, zvuky, infografikou, ale i navzájem mezi sebou.
introPart1: Jednoduchost ovládání a možnost pohodlně a rychle vyhledávat zprávy v mobilních telefonech a tabletech oceňují klienti na nové verzi Infobanky ČTK, která byla spuštěna letos v květnu. Za velmi užitečné považují také propojení textových zpráv s fotkami, zvuky, infografikou, ale i navzájem mezi sebou.
indexCol: 2
indexClass: comfort-v-prace
order: 3
indexImg: infobank.jpg
---

Uživatelům dáváme nástroj pro sledování kompletní zpravodajské produkce, vyhledávání v archivu a nejen to. Mohou nahlédnout i do naší kuchyně – kompletní databáze událostí, komentují obsah Infobanky vedoucí zpravodajských úseků ČTK 

„Povedlo se naplnit heslo Četka do kapsy (ČDK) a statistiky to potvrzují – evidujeme přibližně deset procent přístupů z mobilních zařízení. Poměr mobily/tablety vychází podobně devět ku jedné,“ dodává k tomu obchodní ředitel ČTK Jaroslav Richter.

Vývoj Infobanky se po uvedení nové verze nezastavil – pracuje se na vylepšení práce se schránkou a na exportu dokumentů, připravuje se možnost předávat uživateli různá provozní sdělení a klienti dostanou příležitost na obsah Infobanky reagovat.

Infobanka ČTK byla zavedena v devadesátých letech, aplikací Texpro uživatelé přistupovali do textového zpravodajství vytáčeným připojením do ČTK pomocí modemů. První webová verze byla spuštěna v roce 1997. Po roce 2000 se uskutečnil zásadní upgrade webového rozhraní, které se v letech 2004 a 2015 výrazně neměnilo.